3### **Jak AI interpretuje zapytania?**

<div align="center">
<img src="/grafiki/blok1-p2-ai-interpretuje-zapytania-title.png" alt="Jak AI interpretuje zapytania" width="50%">
</div>

- **Tokenizacja** – Model dzieli zapytanie na mniejsze jednostki językowe zwane tokenami – mogą to być słowa, części słów lub znaki interpunkcyjne. To pierwszy krok przetwarzania tekstu.
- **Analiza wzorców językowych** – AI rozpoznaje wzorce, schematy gramatyczne i struktury zdaniowe na podstawie danych treningowych. Nie rozumie znaczenia, ale identyfikuje układy znane z przeszłych danych.
- **Kontekst bieżący** – Model analizuje pełen kontekst rozmowy lub zapytania – uwzględnia wcześniejsze wiadomości, dane wejściowe oraz ciągłość tematu, aby lepiej dopasować odpowiedź.
- **Dopasowywanie do celu i stylu** – AI stara się wygenerować odpowiedź zgodną z wykrytym celem użytkownika oraz dostosowaną do zadanego stylu, np. formalnego, technicznego, humorystycznego itp.
- **Brak zrozumienia „prawdziwego świata"** – AI nie posiada świadomości ani wiedzy o rzeczywistości – jego odpowiedzi mogą być logiczne i przekonujące, ale niekoniecznie prawdziwe. Bazują wyłącznie na danych tekstowych.
</div>

---


<div align="center">

### **Attention**
![Attention](https://obrazy.sadmin.pl/blok1-p2-attention-title.png)

Mechanizm **attention** pozwala modelowi skupić się na najważniejszych częściach tekstu podczas przetwarzania i generowania odpowiedzi.

Jak działa?

Gdy AI analizuje token (słowo lub jego fragment), nie rozpatruje go w izolacji. Zamiast tego:

- Patrzy na wszystkie inne tokeny w zdaniu lub kontekście.
- Dla każdego z nich oblicza wagę, czyli jak bardzo jest on istotny w danym momencie.

To się dzieje równolegle – AI analizuje **wszystkie relacje między tokenami** naraz.

**Przykład praktyczny:**

Zdanie: 

„Kasia powiedziała Oli, że jej zeszyt jest brudny."

Słowo „jej" jest niejednoznaczne – czy chodzi o zeszyt Kasi, czy Oli?

Mechanizm attention pozwala modelowi „spojrzeć" na całe zdanie, by określić, do kogo „jej" się odnosi – może „skupić uwagę" na „Oli", jeśli kontekst tego wymaga.

**Attention** stara się rozpoznać kontekst danego słowa wśród innych słów.

</div>

---


<div align="center">

### **Czym jest „temperature" w promptowaniu AI?**

![Temperature](https://obrazy.sadmin.pl/blok1-p2-temperature-title.png)

Temperatura określa poziom kreatywności i losowości w odpowiedzi.

LLMy nie tworzą odpowiedzi z góry zaprogramowanych. Zamiast tego przewidują kolejne słowa na podstawie prawdopodobieństwa.

Na przykład:

"Kiedy pada deszcz, zabieram ze sobą..."

Model oblicza:

85% szans: „parasol”
10% szans: „kurtkę”
3% szans: „uśmiech”
2% szans: „pieska”

- Jeśli **temperatura = 0**: Model zawsze wybierze najbardziej przewidywalną odpowiedź („parasol") – odpowiedzi są spójne, bezpieczne, powtarzalne
- Jeśli **temperatura = 1**: Model czasem wybierze mniej typowe słowa („uśmiech", „pieska") – odpowiedzi są bardziej różnorodne i kreatywne
  
Zadanie: 
Przygotuj jeden prosty prompt (np. „Napisz krótki opis jesiennego lasu” albo „Wymyśl nazwę dla kawiarni”). Następnie uruchom go kilkukrotnie przy różnych wartościach **temperature**:
- **0.0**
- **0.3**
- **0.7**
- **1.0**

Porównaj otrzymane odpowiedzi i zastanów się:
- Jak zmienił się styl, spójność i kreatywność odpowiedzi w zależności od wartości _temperature_?
- Które odpowiedzi były najbardziej przewidywalne, a które zaskakujące?
- Przy której wartości uzyskałeś efekt najlepiej pasujący do Twojego celu?

Na końcu zapisz swoje wnioski i przygotuj krótkie podsumowanie do omówienia na forum grupy.
</div>

---

<div align="center">

### **Efekt dżina – dlaczego precyzja promptu jest kluczowa?**

![Efekt dżina](https://obrazy.sadmin.pl/blok1-p2-efekt-djina.png)

</div>

Wyobraź sobie, że korzystasz z modelu językowego jak z magicznego dżina spełniającego życzenia. Jeśli powiesz: „Chcę nowe auto”, dżin może zinterpretować to na wiele sposobów – niekoniecznie tak, jak oczekujesz. Przykład:

> Proszę dżina o nowe auto. Zamiast natychmiastowego pojawienia się samochodu, dżin sprawia, że mój ojciec kupuje nowe auto, potem umiera, a ja dziedziczę ten samochód. Życzenie spełnione – ale nie w taki sposób, jak chciałem!

**Co pokazuje ta metafora?**

- Modele językowe (podobnie jak dżin) nie „czytają w myślach” i nie domyślają się naszych intencji.
- Odpowiedź będzie zgodna z literalnym znaczeniem promptu, nawet jeśli nie o to nam chodziło.
- Brak precyzji prowadzi do nieoczekiwanych, czasem absurdalnych rezultatów.

**Wniosek:**

Im bardziej precyzyjny, jednoznaczny i szczegółowy prompt, tym większa szansa, że model AI wygeneruje odpowiedź zgodną z naszymi oczekiwaniami. Warto zawsze doprecyzować:
- Kto/co ma być podmiotem działania
- Jaki jest cel i kontekst
- Jakiego efektu oczekujemy

Dzięki temu unikniemy „efektu dżina” i otrzymamy dokładnie to, czego potrzebujemy.

___
## Precyzja promptu w agentach AI

![Precyzja promptu w agentach AI](https://obrazy.sadmin.pl/blok1-p4-precyzja-promptu-title.png)

W przypadku klasycznych modeli językowych każde zapytanie możemy doskonalić w trakcie rozmowy – przez iterację, doprecyzowanie, poprawienie błędów. **Założeniem agenta AI jest minimalizacja naszej pracy i kontaktu do absolutnego minimum**. Dążymy do sytuacji, w której wystarczy np. wrzucić notatki ze spotkania, a agent sam wykonuje całą pracę – analizuje, kategoryzuje, tworzy raporty, wysyła powiadomienia. Brak iteracji oznacza, że **prompt musi być precyzyjny od samego początku**, bo agent działa autonomicznie bez naszej korekty.

**Konsekwencje nieprecyzyjnego promptu:**

**Agent obsługi klienta bez jasnych granic:** 
```
Prompt: 
„Odpowiadaj na pytania klientów"
```

>**Problem:** Agent może zacząć udzielać informacji, których nie powinien (np. o wynagrodzeniach pracowników, planach biznesowych firmy), lub obiecywać rzeczy, których firma nie może zrealizować.

 **Agent z precyzyjnym promptem:**
```
Prompt: „Jesteś asystentem obsługi klienta. Odpowiadasz TYLKO na pytania dotyczące: statusu zamówienia, terminów dostawy, procedur zwrotu. Jeśli klient pyta o coś innego, uprzejmie przekieruj go do odpowiedniego działu. NIE podawaj informacji o cenach hurtowych, rabatach specjalnych ani wewnętrznych procesach firmy."
```
> Efekt: Agent działa w ściśle określonych ramach, chroniąc firmę przed błędami i wyciekami informacji.

---
## Halucynacje – największe zagrożenie w agentach AI

![Halucynacje](https://obrazy.sadmin.pl/blok1-p4-halucynacje-title.png)

### Czym są halucynacje AI?

**Halucynacje** to sytuacja, w której model językowy generuje informacje, które brzmią przekonująco, ale są całkowicie nieprawdziwe lub wymyślone.

**Przykłady halucynacji:**
- Agent podaje nieistniejące numery polis ubezpieczeniowych
- Cytuje regulacje prawne, które nie istnieją
- Twierdzi, że firma oferuje usługi, których nie ma w ofercie
- Generuje fikcyjne dane klientów lub zamówień

### Dlaczego halucynacje są szczególnie niebezpieczne w agentach AI?

W zwykłej rozmowie z ChatGPT użytkownik **wie**, że rozmawia z AI i może zweryfikować informacje. **Agent AI działa w imieniu firmy** – klienci, kandydaci czy partnerzy biznesowi mogą przyjąć jego odpowiedzi za prawdę, co prowadzi do:

- Utraty zaufania klientów
- Problemów prawnych (np. złamanie umów, wprowadzenie w błąd)
- Strat finansowych (np. obietnice rabatów, których firma nie może zrealizować)
- Uszkodzenia reputacji marki

---

## Przykład halucynacji - skrzedełka wieprzowe

![Przykład halucynacji - skrzydełka wieprzowe](https://obrazy.sadmin.pl/blok1-p4-skrzedelka-wieprzowe-title.png)

**Prompt użytkownika:**
```
Podaj przepis na wieprzowe skrzydełka
```

**Odpowiedź modelu językowego:**

```SQL
Oto prosty i smaczny przepis na wieprzowe skrzydełka, bez jajek i bez sosu sojowego:

Wieprzowe skrzydełka pieczone w aromatycznej marynacie

Składniki (na ok. 1 kg skrzydełek wieprzowych):

- 1 kg skrzydełek wieprzowych
- 3 ząbki czosnku, przeciśnięte
- 1 łyżeczka soli
- 1 łyżeczka słodkiej papryki
- 1 łyżeczka wędzonej papryki (opcjonalnie, ale polecam)
- 1/2 łyżeczki ostrej papryki
- 1 łyżeczka majeranku
- 1 łyżeczka miodu albo syropu klonowego
- 2 łyżki oleju
- 1 łyżka octu jabłkowego
- pieprz do smaku

Przygotowanie:

1. Wymieszaj wszystkie składniki marynaty w misce.
2. Dodaj skrzydełka, dokładnie obtocz i odstaw minimum na 2 godziny (najlepiej na noc).
3. Rozgrzej piekarnik do 180°C.
4. Ułóż skrzydełka na blasze lub w naczyniu żaroodpornym.
5. Piecz 60-80 minut, co jakiś czas polewając je wytapiającym się sosem.
6. Pod koniec możesz zwiększyć temperaturę do 200°C na 10 minut, żeby były bardziej przypieczone.

Podanie:
Najlepsze z pieczonymi ziemniakami, surówką z kiszonej kapusty albo świeżą bułką i ogórkiem kiszonym.

Chcesz wersję pikantną, słodką, albo w stylu BBQ (bez soi)?
```

Model AI może wygenerować szczegółowy przepis na „wieprzowe skrzydełka", mimo że **świnie nie mają skrzydeł**. Odpowiedź będzie brzmiała przekonująco – z listą składników, czasem pieczenia, temperaturą – ale będzie całkowicie zmyślona, bo taki produkt nie istnieje.

**Co to pokazuje?**

Model nie rozumie rzeczywistości – generuje tekst na podstawie statystycznych wzorców. Jeśli prompt brzmi sensownie językowo, model wyprodukuje odpowiedź, nawet jeśli jest absurdalna. W agencie AI taka halucynacja może prowadzić do poważnych konsekwencji biznesowych.

---

## Przykład literalnej interpretacji promptu

**Prompt użytkownika:**
```
Stwórz obraz ryby pływającej po wodzie
```

![Ryba pływająca po wodze](https://obrazy.sadmin.pl/blok1-p4-ryba-po-wodze-halucynacja.png)

**Co się stało?**

Model zinterpretował prompt **dosłownie** – zamiast poprawić błąd ortograficzny („wodze" zamiast „wodzie"), wygenerował obraz ryby pływającej po **wodzy** (element uprzęży końskiej). To pokazuje, że model nie rozumie intencji – wykonuje polecenie literalnie, nawet jeśli jest absurdalne.

**Konsekwencje w agentach AI:**

Nawet małe odstępstwo od normy, użycie skrótu myślowego czy slangu może spowodować, że model językowy wykona nasze polecenie dosłownie, generując niepożądane lub błędne wyniki. Dlatego precyzja promptu jest kluczowa.

---

## Ton i styl w komunikacji agenta AI

Precyzja promptu to nie tylko treść – to także **sposób komunikacji**. Agent może mieć dostęp do wszystkich danych i idealną logikę działania, ale jeśli komunikuje się w niewłaściwy sposób, może:

- **Zniechęcić klientów** – zbyt formalny ton w sytuacji wymagającej empatii
- **Stracić autorytet** – zbyt swobodny ton w kontekście profesjonalnym
- **Wprowadzić zamieszanie** – niejasny lub zbyt techniczny język dla przeciętnego użytkownika
- **Zaszkodzić wizerunkowi marki** – niespójny ton z wartościami firmy

**Ton i styl to nie ozdoba – to narzędzie biznesowe**, które bezpośrednio wpływa na doświadczenie użytkownika i postrzeganie organizacji.

---

## Kluczowe wymiary tonu w promptach dla agentów AI

### 1. **Formalność (Formalny ↔ Swobodny)**

**Ton formalny:**
- Używany w: komunikacji B2B, dokumentach prawnych, oficjalnej korespondencji
- Cechy: pełne zdania, brak skrótów, oficjalne formuły grzecznościowe

**Przykład promptu:**
```
Komunikuj się w sposób profesjonalny i formalny. Używaj pełnych zdań, unikaj skrótów i kolokwializmów. Zwracaj się do użytkowników per „Szanowny Panie/Pani" lub „Pan/Pani". Kończ odpowiedzi uprzejmym zwrotem: „Pozostaję do dyspozycji w razie pytań."
```

**Ton swobodny:**
- Używany w: marketingu skierowanym do młodszej grupy, social media, startupy
- Cechy: krótkie zdania, bezpośredni styl, emoji (z umiarem)

**Przykład promptu:**
```
Komunikuj się w sposób przyjazny i bezpośredni. Używaj prostego języka, krótkich zdań. Możesz używać zwrotów typu „Hej!", „Super!" czy „Daj znać, jeśli masz pytania". Zachowaj entuzjazm, ale nie przesadzaj z emoji.
```

---

### 2. **Empatyczność (Neutralny ↔ Empatyczny)**

**Ton neutralny:**
- Używany w: przekazywaniu faktów, raportach, systemach informacyjnych
- Cechy: obiektywny, bezstronny, skupiony na danych

**Przykład promptu:**
```
Odpowiadaj w sposób rzeczowy i obiektywny. Podawaj fakty i konkretne informacje bez dodawania emocjonalnych komentarzy. Unikaj fraz typu „rozumiem Twoje zmartwienie" – skup się na rozwiązaniu problemu.
```

**Ton empatyczny:**
- Używany w: obsłudze klienta, sytuacjach konfliktowych, reklamacjach
- Cechy: uznanie emocji użytkownika, zapewnienie wsparcia

**Przykład promptu:**
```
Komunikuj się w sposób empatyczny i wspierający. Jeśli klient wyraża frustrację lub niezadowolenie, zacznij od uznania jego emocji: „Rozumiem Twoje zaniepokojenie" lub „Przykro mi, że tak się stało". Następnie przedstaw rozwiązanie i zapewnij o dalszym wsparciu.
```

---

### 3. **Szczegółowość (Zwięzły ↔ Szczegółowy)**

**Ton zwięzły:**
- Używany w: czatbotach, szybkich odpowiedziach, FAQ
- Cechy: krótkie, konkretne, na temat

**Przykład promptu:**
```
Odpowiadaj krótko i na temat. Maksymalnie 2-3 zdania. Jeśli użytkownik potrzebuje więcej informacji, zapytaj: „Czy chcesz, żebym rozwinął ten temat?"
```

**Ton szczegółowy:**
- Używany w: raportach, instrukcjach, edukacji
- Cechy: rozwinięte wyjaśnienia, przykłady, kontekst

**Przykład promptu:**
```
Odpowiadaj w sposób szczegółowy i wyczerpujący. Podawaj kontekst, wyjaśniaj krok po kroku, dodawaj przykłady. Upewnij się, że użytkownik otrzymał pełny obraz tematu.
```

---

### 4. **Techniczność (Przystępny ↔ Ekspercki)**

**Ton przystępny:**
- Używany w: komunikacji z osobami nietechnicznymi, edukacji podstawowej
- Cechy: unikanie żargonu, proste analogie

**Przykład promptu:**
```
Wyjaśniaj pojęcia w prosty sposób, bez używania żargonu technicznego. Jeśli musisz użyć specjalistycznego terminu, wyjaśnij go od razu. Używaj analogii i przykładów z życia codziennego.
```

**Ton ekspercki:**
- Używany w: komunikacji B2B technicznej, dokumentacji, dla specjalistów
- Cechy: precyzyjne terminy branżowe, szczegóły techniczne

**Przykład promptu:**
```
Komunikuj się na poziomie eksperckim. Używaj precyzyjnych terminów technicznych, zakładając, że odbiorca ma wiedzę specjalistyczną. Podawaj szczegóły implementacyjne i odniesienia do standardów branżowych.
```

---

## Jak zdefiniować ton w prompcie dla agenta?

### Szablon definiowania tonu:

```
Jesteś [rola agenta] w [kontekst organizacji].

Ton komunikacji: [formalny/swobodny], [empatyczny/neutralny], [zwięzły/szczegółowy], [przystępny/ekspercki]

Zasady stylu:
1. [Określ, jak zaczynać odpowiedzi]
2. [Określ, jakiego języka używać]
3. [Określ, czego unikać]
4. [Określ, jak kończyć odpowiedzi]

Przykładowe odpowiedzi w odpowiednim tonie:
- [Przykład 1]
- [Przykład 2]
```

---

### Przykład gotowego promptu dla agenta HR:

```
Jesteś asystentem HR w firmie technologicznej zajmującej się tworzeniem oprogramowania.

Ton komunikacji: profesjonalny, ale przyjazny | empatyczny | umiarkowanie szczegółowy | przystępny

Zasady stylu:
1. Zaczynaj odpowiedzi od „Dziękuję za kontakt" lub „Dziękuję za pytanie"
2. Używaj prostego języka, unikaj żargonu technicznego (chyba że kandydat o to pyta)
3. Unikaj obietnic, których firma nie może spełnić (np. „Na pewno dostaniesz pracę")
4. Kończ odpowiedzi: „Chętnie odpowiem na dodatkowe pytania!" lub „Powodzenia w procesie rekrutacji!"

Przykładowe odpowiedzi:
- Pytanie o wymagania: „Dziękuję za zainteresowanie stanowiskiem. Poszukujemy osoby z [lista wymagań]. Jeśli spełniasz te kryteria, zapraszamy do aplikowania!"
- Pytanie o proces: „Nasz proces rekrutacji składa się z trzech etapów: [opis]. Każdy etap trwa około [czas]. Chętnie odpowiem na dodatkowe pytania!"
```

---

## Podsumowanie – precyzja promptu i ton w agentach AI

**Kluczowe zasady budowania skutecznych agentów AI:**

1. **Precyzja treści promptu**
   - Określ jasne granice działania agenta
   - Zdefiniuj, co agent może i czego nie może robić
   - Zapewnij dostęp do wiarygodnych danych, aby minimalizować halucynacje

2. **Precyzja tonu i stylu**
   - Zdefiniuj ton na czterech wymiarach: formalność, empatyczność, szczegółowość, techniczność
   - Podaj konkretne przykłady odpowiedzi w odpowiednim tonie
   - Testuj agenta w różnych scenariuszach, aby upewnić się, że ton jest spójny

3. **Konsekwencje biznesowe**
   - Nieprecyzyjny prompt lub niewłaściwy ton prowadzi do utraty zaufania klientów
   - Może skutkować problemami prawnymi, stratami finansowymi i uszkodzeniem reputacji
   - Dobrze zaprojektowany agent to inwestycja w wizerunek i efektywność firmy

**Wniosek:** Precyzja promptu – zarówno w treści, jak i w tonie – to fundamentalna różnica między agentem, który wspiera firmę, a agentem, który może jej zaszkodzić.

---

